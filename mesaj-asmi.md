---
layout: page.html
---

# Mesaj Presedinte ASMI

Bun venit la Facultatea de Matematică și Informatică! În primul rând aș vrea să te felicit pentru că ai fost admis, pentru multe persoane acesta a fost începutul unei cariere de succes. Îți este deschis acum un drum lung, care pe alocuri va avea suișuri și coborâșuri, dar care te va forma ca persoană și îți va defini noi orizonturi. Doar parcurgând acest drum poți afla care îți sunt limitele, cât poți învăța într-o zi și cum îți poți folosi emoțiile într-un mod productiv.

Când am scris mesajul, m-am gândit la sfaturile pe care aș fi vrut eu să le primesc când am călcat pe băncile facultății. Cele mai importante sunt următoarele:

1. **Profită de orice oportunitate de a învăța.** Fii prezent la laboratoare, seminare și cursuri, dar nu te opri aici. Domeniul implică o gamă variată de cunoștințe pe care le poți dobândi, iar sursele sunt nenumărate. Participă la workshop-uri, conferințe și hackathoane, sigur vei avea ceva de învățat din fiecare.

1. **Apelează la studenții reprezentanți.** Sigur vei întâmpina și provocări în această perioadă. Apelează la studenții reprezentanți, atât la cei din consiliu, cât și la cei din senat. Scopul lor e să găsească soluții pentru problemele întâmpinate de tine sau colegii tăi :).

1. **Îmbrățișează provocările.** Vor apărea nenumărate pe durata studenției. Acceptă provocările și privește-le ca oportunități de dezvoltare pentru a-ți îmbunătăți soft skill-urile și mări zona de confort.

În altă ordine de idei, îți sugerez să fii mereu dornic să explorezi, să țintești cât mai sus și să profiți de acești ani ca să te descoperi atât pe tine cât și alte persoane cu aceleași pasi

Îți urez mult succes în drumul ales și sper să te revăd la festivitatea de absolvire.

**Ramona Iștoc**

**Președintele Asociației Studenților la Matematică și Informatică**
