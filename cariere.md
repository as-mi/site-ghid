---
layout: page.html
title: Cariere și Internshipuri
---

# Cariere

Ca student la Facultatea de Matematică și Informatică, vei dori mereu să fii la curent cu ceea ce se întâmplă pe piața muncii. Cunoștințele acumulate în facultate constituie doar baza pentru ceea ce urmează să experimentezi în cadrul unui job.

Un aspect foarte important este că pe perioada studiilor de licență, indiferent de domeniul urmat, studenții trebuie sa îndeplinească un numar minim de ore de practică obligatorii. Dacă esti la Informatică trebuie să acumulezi 160 de ore, la Matematică 125 de ore, iar dacă ești la CTI 240 de ore. Vestea bună este că aceste ore pot fi făcute atat la facultate, cat și echivalate cu un internship, printr-o adeverință dusă la secretariat.

În cazul în care dorești să faci practica la facultate poți să te înscrii în programul de tutoriat(să ții ore în care explici materia altor studenți), poți să rezolvi probleme în gazeta matematică sau să fii instructor/învățător la o școală de meditații.

Iar dacă vrei să echivalezi practica printr-un internship, ai de unde alege, indiferent de domeniu. Cei de la informatică își pot găsi cu ușurință un stagiu de practică pe partea de dezvoltare software (aplicații web, de mobil, securitate cibernetică, rețelistică). Majoritatea celor de la domeniul Matematică se orientează către sistemul bancar, financiar, pe când cei de la CTI pot de asemenea să între în domeniul de dezvoltare software, dar și al roboticii sau Internet of Things.

Din fericire, există o mulțime de oportunități pentru a-ți începe cariera, întrucat foarte multe firme de specialitate oferă internshipuri pe perioada verii. Trebuie să fii îndrăzneț și să aplici la internship-uri pentru că, în felul acesta, te pregătești pentru ceea ce vei face după terminarea facultății.

Mulți studenți își găsesc cu ușurință un internship în profilul specific facultății. Studenții se fac remarcați prin dorința de a învăța lucruri noi, însă criteriile de selecție ale angajatorului depind, de cele mai multe ori, de rezultatele unor testări și interviuri în cadrul companiei. Oportunitatea de a intra astfel în piața munci nu oferă doar experiență în domeniu, ci și șansa de a dezvolta noi abilitați tehnice.

Participarea la un stagiu de practică te va ajuta să capeți noi cunosțiinte utile, dar și să întelegi aspecte importante legate de viitorul loc de munca și să te acomodezi cu atmosfera de la birou. Dacă deja te întrebi unde poți găsi oportunitățile de internship-uri, atunci îți recomandăm, în primul rand, site-ul nostru ([www.asmi.ro](https://www.asmi.ro/)) unde postăm oportunități ce pot apărea dar și un alt site care oferă internshipuri pentru studenți: stagiipebune.ro.

Aici, începând cu luna mai, vei avea posibilitatea de a vedea ce firme oferă internshipuri, ce cunoștințe minime trebuie să ai și ce vei învăța pe parcursul internshipului. Te poți uita și pe site-ul facultății deoarece și acesta este o sursă bună de informare.

O altă posibilitate de a afla despre oportunitățile de internship e reprezentată de conferințele ținute în cadrul facultății de diverse firme angajatoare care vin pe parcursul anului universitar, așa că nu ezita să participi la aceste evenimente. Ele sunt anunțate cu câteva zile înainte prin afișe puse pe holurile facultății sau pe site-ul facultății și cu siguranță pe site-ul Asociației Studenților ([www.asmi.ro](https://www.asmi.ro/)) și pe Facebook, așa că nu ai cum să le ratezi!

Mai mult, anual ASMI organizează evenimentul Cariere care aduce în facultate firme din domeniu, care își prezintă și oferta de internship-uri.([cariere.asmi.ro](https://cariere.asmi.ro/)).

## CARIERE

Cariere este un proiect ASMI aflat la a 9-a ediție ce pune în contact angajatorii din domeniu și studenții facultății, prin prezentări și workshopuri. Pe perioada acestui proiect, studenții au libertatea de a participa la toate prezentările ținute de firme, de unde vor afla detalii despre companie, dar și despre oferta pusă la dispoziție, precum și cerințele ce trebuie îndeplinite pentru a putea fi acceptați.

Workshopurile specifice organizate de companiile invitate la Cariere ajută studenții să înțeleagă mai bine cum e să fii angajat, cum să își îmbunătățească șansele de a fi selectat pentru un interviu, aducând în același timp noi informații din domeniul IT.

Sfatul nostru este să nu eziti să aplici și la intershipuri la firme cu renume, cum ar fi Google, Microsoft, IBM, Oracle. Din facultatea noastră mulți studenți ambițioși au aplicat și au reușit să obțină un internship care, pentru mulți a continuat într un job.

**Tips:**

Dacă te-ai hotărât să aplici deja la un internship, atunci îți vom oferi câteva sfaturi în legătură cu următoarele aspecte:

1. **CV**-ul este primul contact cu firma la care vei aplica. Asigură-te că acesta conține **informațiile necesare, actualizate, redactate clar și concis**. De asemenea, nu umple CV-ul cu activități irelevante jobului pentru care vei aplica și adaptează-l pentru fiecare internship la care aplici. Să nu iți fie teamă să scrii un CV creativ care oglindește caracterul tău.

Un lucru și mai important este să nu minți în CV. Chiar dacă ți se vor părea puține cunoștințele sau activitățile pe care le-ai acumulat și la care ai participat până acum, o companie dorește să te cunoască pe tine așa cum ești tu. Mai mult, firmele sunt conștiente că un student nu are de unde să fi acumulat experiență în domeniul acesta. Însă dacă ai **proiecte** personalesaurealizate în cadrul facultății de care ești mândru, nu te sfii să atașezi in CV si în aplicația pentru internship un portofoliu cu acestea, sau linkul către github(unde sunt postate).

2. **Interviul.** Dacă ai fost chemat la un interviu, atunci trebuie să fii sigur că te vei prezenta corespunzător. În primul rând, vestimentația trebuie să fie una decentă, deoarece prima impresie este de multe ori decisivă. Apoi, trebuie să fii sigur pe tine și pe cunoștințele tale! Nu ai de ce să fii emoționat. Un lucru important de știut legat de interviu este că nu trebuie să minți și nici să te rușinezi dacă nu știi să răspunzi la vreo întrebare. Este absolut normal să nu știi tot ce vei fi întrebat! **Încrederea în tine este cheia succesului, de fapt**! Dacă ești ambițios și ai sete de cunoaștere, interviul este momentul cel mai potrivit pentru a dovedi acest lucru.
