---
layout: page.html
title: Domeniul Informatică
---

# Informatică

Studentul de la Info ar da orice să se întoarcă în vremea primului an de facultate, sau cel puțin doar eu care scriu aceste câteva cuvinte ca să te introduc pe tine, bobocule, în atmosfera de facultate.

Dacă ți-e puțin teamă e ok, și mie mi-a fost, dar trebuie să știi că facultatea nu e mare brânză. În afară de perioadele în care trebuie să înveți, zilele de facultate sunt chiar mai lejere decât cele de liceu.

Ce trebuie să știi tu în calitate de boboc? În primul rând, anul întâi, spre deosebire de anii precedenți, va reduce accentul pus pe matematică, astfel, vei da de patru matematici în loc de șase, trei pe primul semestru: Calcul diferențial și integral, Structuri algebrice în informatică și Logică, și una pe al doilea semestru: Geometrie și Algebră liniară. Nu te panica, materia e comestibilă, nu atât de complexă și se poate înțelege destul de bine, mai ales dacă ai tăria să stai la cursuri și să-ți dai interesul la seminarii. Asta nu înseamnă însă că poți sta pe o ureche, materia e multă și trebuie acoperită în scurt timp, de aceea poate vei simți uneori că totul este cam „intens”, dar cu ajutorul tutoriatelor și materialelor de la colegii mai mari te vei descurca.

La informatică, alături de C++ de această dată se va regăsi un limbaj mai exotic, Python. Nu îți face probleme în ceea ce privește înțelegerea acestuia, pentru că la prima vedere este mult mai ușor decât C++, însă îți va lua ceva timp să te dezobișnuiești de acel „ ; &#39;&#39; după fiecare linie de cod. Cea mai exotică materie din primul an e Arhitectura sistemelor de calcul, unde o să codezi intr-un limbaj de tip Assembly, MIPS, și unde o să te confrunți cu niște microprocesoare (sau cum le spuneam eu, vitralii, nu dau spoilere, o să vezi la momentul potrivit). Pe al doilea semestru ai alte două materii care nu te vor dezamăgi pe acest plan: Baze de date sau Tehnici web, deși laboratoarele nu o să îți prezinte informații complet străine, cursurile au grija să te familiarizeze cu anumite concepte cu totul _speciale_. STL-urile vor face și ele parte din noile _achiziții_ de care o să ai parte, pentru că o să ai o materie Limbaje formale și automate, unde astfel de noțiuni o să îți ușureze cu mult viata,dar vei fi nevoit să le și dezvolți de unul singur la o materie numită Structuri de Date. Tot în semestrul 2, o să vezi cu adevărat la ce se foloseste C++. O să ai concepte de programare orientată pe obiecte cu încapsulare, clase, obiecte, moșteniri și multe teme interactive care o să îți placă.

Legat de orar, e destul de lejer în primul semestru, însă în al doilea trebuie să știi cum să jonglezi cu timpul tău astfel încât să ai timp de toate. Nu atât de lejer cât să te poți angaja, dar în principiu suficient cât să treci toate examenele și să îți rămână timp de „studenție&#39;&#39; .
