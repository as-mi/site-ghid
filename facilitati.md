---
layout: page.html
title: Facilități
---

# Facilități

Gratuitate la transportul feroviar in țară (biletele de tren)

Gratuitatea biletelor de tren este valabilă pentru toți studenții care
au vârsta mai mică de 35 de ani, așa că probabil nu trebuie să îți faci
griji în această privință. Poți merge oricând acasă, poți veni oricând
în București sau poți să călătorești în orice alt loc din țară gratis!
(respectând măsurile de prevenție, bineînțeles)

Până acum, pentru a beneficia de gratuitate la CFR Călători trebuia să
te duci la casele de bilete din gară, să aștepți între 2 minute și o oră
la coadă (în funcție de norocul tău și ora/ziua la care te duci) si să
cumperi un bilet de tren la fel ca toată lumea, dar să prezinți
buletinul și legitimația. Acum, în plus, de la 1 octombrie va fi
posibilă achiziționarea gratuită a biletelor la CFR Călători și online.
Nu uita că în timpul călătoriei cu trenul, controlorul va trebui să îți
verifice atât biletul, cât și buletinul și legitimația cu care ai
cumpărat biletul. Așadar, trebuie să le ai la tine tot timpul.

Apropo, acest privilegiu de a avea gratuitate pentru mersul cu trenul
este valabil și pentru alte agenții feroviare particulare precum:

- [SoftTrans](https://www.softrans.ro/). Aici rezervările se fac în
  totalitate online sau biletele se cumpără direct din tren.

- [RegioCălători](https://regiocalatori.ro/#/cautare/). Există case de
  bilete în unele stații, dar se pot achiziționa bilete gratuite
  direct din tren pentru stațiile de plecare în care nu există. Online
  se pot cumpăra doar la preț întreg.

- [TransferoviarCalatori](https://transferoviarcalatori.ro/). Se pot
  achiziționa bilete gratuite de la casele de bilete, din tren (dacă
  nu se află casă în stația de plecare), dar și online pe baza unui
  card de student făcut la un ghișeu al agenției.

- [AstraTransCarpatic](https://astratranscarpatic.ro/). Se pot
  achiziționa bilete gratuite de la casele de bilete, din tren, dar și
  online pe baza unui card de student făcut la un ghișeu al agenției.

Uite încă un pont, biletele se pot lua de la orice punct de vânzare de bilete CFR din Bucuresti. Găsești aici o listă cu toate acestea, programul si adresa:

![Listă cu punctele de vânzare bilete](/images/cfr.png)

## Cantina

Universitatea București dispune de o cantină, cantina “Mihail Kogalniceanu”, cunoscută drept “cantina de la Drept”.

- Pentru a intra la cantină ai nevoie de legitimație sau carnet de
  student (ceva care să ateste ca ești student la
  universitate). Câteodată se fac și verificări,
  deci nu cred că ai vrea să bați drumul până
  acolo ca să vezi că nu ai voie să intri ;).

- Mâncarea de la cantină e bună si variată (de la cartofi prăjiți la
  pește sau prăjituri) și, desigur, foarte ieftină.

- Pentru a ajunge de la universitate la cantină, poți merge pe jos
  aproximativ 15 minute sau poți lua un autobuz care să oprească
  la stația “Facultatea de Drept”. Cantina se află în apropierea
  stației de metrou “Eroilor”.

În acest an universitar, pentru reducerea riscului de infectare cu noul coronavirus a studenților Universității din București, cantina va funcționa în regim de ridicare a produselor gata preparate. De asemenea, accesul la cantină va fi restricționat în conformitate cu legislația în vigoare.

## Biblioteca

- Bineînțeles, în calitate de student, normal este să ai acces și la o
  bibliotecă unde să poți învăța singur în liniște, ori alături de
  colegii tăi. Ai acces la Biblioteca Facultății care este situată la
  etajul 1 sau la Biblioteca Centrala Universitara &quot;Carol I&quot;.

- Nu uita, dacă cumva vrei să înveți mai multe despre un subiect
  anume sau vrei cărți care să te ajute la examen/licență, biblioteca
  facultății îți stă la dispoziție.

- Programul pentru Biblioteca Centrala Universitară &quot;Carol I&quot;
  (Strada Boteanu 1) cât și mai multe informații despre
  documentele de care ai nevoie pentru a obține un permis le
  găsești pe [site-ul bibliotecii](http://www.bcub.ro/home/biroul-permise).
