---
layout: page.html
---

# Reprezentare studențească

Ca și student al Universității din București, unul dintre cele mai importante drepturi pe care le ai este cel de a alege și de a fi ales, ca și **reprezentant al studenților** , în **Consiliul Facultății, Senatul Universității** și toate celelalte **structuri decizionale, consultative sau administrative** din cadrul acesteia, inclusiv în **Consiliul de Administrație al Universității**.

([_Regulamentul privind activitatea profesională a studenților_](https://unibuc.ro/wp-content/uploads/2019/10/Regulament-privind-activitatea-profesional%C4%83-a-studentilor-modificat-2019.pdf)_, Art.10, lit. F_)

**Ce înseamnă să fii un reprezentant al studenților?**

Pe scurt, rolul unui reprezentant este acela de a media legătura dintre Facultate și Universitate și **studenți**. Printre atribuțiile studentului reprezentant se numără:

- Informarea și consultarea studenților pe care îi reprezintă despre fiecare aspect al procesului de învățământ;

- Colaborarea constantă cu **Asociația Studenților** ;

- Susținerea în ședințe a tuturor problemelor cu care se confruntă studenții reprezentați;

- Identificarea de soluții pentru problemele apărute în cadrul procesului de învățământ;

- Promovarea în rândul studenților a tuturor regulamentelor interne Facultății sau Universității, precum [**Carta Universitară**](https://www.unibuc.ro/wp-content/uploads/2018/12/CARTA-UB.pdf), **Codul de Etică** , [**Codul Drepturilor și Obligațiilor Studentului**](https://drive.google.com/file/d/0B-WydKlC-sxCblczQUlJQklMMXc/view)[(](https://drive.google.com/file/d/0B-WydKlC-sxCblczQUlJQklMMXc/view)[**CDOS**](https://drive.google.com/file/d/0B-WydKlC-sxCblczQUlJQklMMXc/view)[)](https://drive.google.com/file/d/0B-WydKlC-sxCblczQUlJQklMMXc/view) și [**Regulamentul privind Activitatea Profesională a Studenților**](https://fs.valahia.ro/images/Documente/raps.pdf)[(](https://fs.valahia.ro/images/Documente/raps.pdf)[**RAPS**](https://fs.valahia.ro/images/Documente/raps.pdf)[)](https://fs.valahia.ro/images/Documente/raps.pdf).

Un student poate ocupa, în urma unor alegeri organizate la începutul anului universitar în care candidează și este ales cu un mandat de un an universitar, două poziții de reprezentare:

1. **Reprezentant al studenților în facultate**. Acesta este membru în cadrul Consiliului Facultății, alături de alți 8 studenți reprezentanți, reprezentând un sfert din colectivul acestuia. În cadrul facultății noastre, reprezentarea pe domenii și an de studiu este cum urmează:

1. Un reprezentant pentru DL Info și DL Mate, anul 1;
1. Un reprezentant pentru DL CTI, anii 1 și 2;
1. Un reprezentant pentru DL Info, anul 2;
1. Un reprezentant pentru DL Mate, anul 2 (toate specializările);
1. Un reprezentant pentru DL Info, anul 3;
1. Un reprezentant pentru DL Mate, anul 3 (toate specializările);
1. Un reprezentant pentru DL CTI, anii 3 și 4;
1. Un reprezentant pentru toți studenții, indiferent de forma de învățământ, specializare sau anul de studiu.

Reprezentanții studenților în facultate sunt implicați activ în proceduri precum **admiterea** , **cazarea în cămine** , **acordarea burselor** ( **de merit, speciale, sociale** ), a **locurilor în tabere** și **informarea studenților** - pe Facebook, informarea are loc prin intermediul paginii [Studenți Reprezentanți - Consiliu FMI UniBuc](https://www.facebook.com/consiliuFMI/).

1. **Reprezentant al studenților în Senatul Universității**. Acesta face parte, alături de reprezentanții celorlalte facultăți din cadrul Universității, din **Consiliul pentru Probleme Studențești** ( **CPS** ) și participă la ședințele Senatului. Facultatea de Matematică și Informatică are două poziții pentru studenții reprezentanți în Senat, pentru care poate candida orice student al facultății, indiferent de forma de învățământ, domeniu, specializare sau an, atâta timp cât îndeplinește condițiile de natură etică și (de neapartenență) politică.

În afara CPS, studenții reprezentanți pot face parte din comisiile Universității, precum **Comisiile Centrale de Cazare** , **Burse** , **Tabere** , **Comisia pentru Evaluarea și Asigurarea Calității** , **Comisia de Etică, Comisia de Regulamente, Incompatibilități și Acordarea Titlurilor Onorifice**. Comunicatele din partea CPS sunt transmise pe Facebook în cadrul paginii [Consiliul pentru Probleme Studențești al Universității din București](https://www.facebook.com/CPSUB/).

**Cum poți deveni un reprezentant al studenților?**

Anul acesta **Calendarul Alegerilor Studențești** începe cu data de **11 octombrie** - începutul perioadei pentru depunerea candidaturilor. Studenții ce doresc să candideze pentru un loc de reprezentant își anunță decizia printr-o cerere adresată Decanului Facultății și depusă fizic sau pe e-mail la Secretariat, până la data de **15 octombrie.**

Urmează perioada de **campanie\*\*** electorală **, desfășurată începând cu** vineri 16 octombrie **și având durata de o săptămână, până pe** 23 octombrie\*\*.

**Alegerile propriu-zise** se vor desfășura începând cu **24 octombrie\*\*** în format online **și se vor declara terminate în data de** 30 octombrie\*\*.

Un prim factor ce determină validarea alegerilor este **întocmirea cvorumului de 30% + 1** din numărul studenților cu drept de vot de la nivelul ciclului de studii, domeniu și an. În cazul în care acesta nu este întocmit, alegerile **vor fi reluate** , fără a fi depășit însă termenul menționat mai sus, iar cvorumul va fi redus la 15% + 1. Foarte important este faptul că votul din cadrul alegerilor nu este restricționat la alegerea unuia dintre candidați, ci poate consta în exprimarea deciziei de **abținere,** aceasta participând de asemenea la îndeplinirea cvorumului.

Un al doilea factor este, desigur, obținerea unei majorități ( **50% + 1** ) în cadrul voturilor exprimate.

Rezultatele alegerilor vor fi validate ulterior în cadrul primei ședințe din Consiliul Facultății, respectiv din Senatul Universității.

Pentru mai multe detalii, în special destinate celor ce doresc să își asume responsabilitatea de reprezentant, se poate consulta [**Regulamentul de Alegeri Studențești în Structuri de Conducere**](https://unibuc.ro/wp-content/uploads/2018/12/Regulament-alegere-studenti-in-structurile-de-conducere-ale-UB1.pdf)[(](https://unibuc.ro/wp-content/uploads/2018/12/Regulament-alegere-studenti-in-structurile-de-conducere-ale-UB1.pdf)[**RASSC**](https://unibuc.ro/wp-content/uploads/2018/12/Regulament-alegere-studenti-in-structurile-de-conducere-ale-UB1.pdf)[)](https://unibuc.ro/wp-content/uploads/2018/12/Regulament-alegere-studenti-in-structurile-de-conducere-ale-UB1.pdf).

**Ai întrebări sau nelămuriri?**

Nu ezita să contactezi unul din reprezentanții studenților din mandatul 2019-2020:

- Reprezentant Mate și Info, anul 1: [**Nanu Alexandra**](mailto:alexandra.nanu@my.fmi.unibuc.ro);
- Reprezentant CTI, anii 1 și 2: [**Dawod Paul-Nasser**](mailto:nasserpaul@gmail.com);
- Reprezentant Mate, anul 2: [**Rotaru Ada**](mailto:adarotaru@yahoo.ro);
- Reprezentant Info, anul 2: [**Băjan Ioana**](mailto:bajanioana21@yahoo.com);
- Reprezentant Mate, anul 3: [**Dumitru Nicoleta**](mailto:nicoleta3.nd@gmail.com);
- Reprezentant Info, anul 3: [**Anei Alexandra Gabriela**](mailto:anei.alexandra98@gmail.com);
- Reprezentant CTI, anii 3 și 4: [**Nițu Cristina**](mailto:cristinanitu98@yahoo.ro);
- Reprezentant al tuturor studenților, indiferent de forma de an, domeniu sau formă de învățământ: [**Stoleru Vlad-Ștefan**](mailto:vlad.stoleru@gmail.com);
- [Adresa unică a Studenților Reprezentanți din Consiliul Facultății](mailto:studenti.consiliufmi@gmail.com).

- Reprezentant în Senatul Universității: [**Dawod Paul-Nasse**](mailto:nasserpaul@gmail.com) **r** ;
- Reprezentant în Senatul Universității: [**Stoleru Vlad-Ștefan**](mailto:vlad.stoleru@gmail.com).
