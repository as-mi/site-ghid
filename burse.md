---
layout: page.html
title: Burse
---

# Burse

Un student nu poate beneficia într-un an universitar de două tipuri diferite de burse, excepție fac bursele sociale, care pot fi cumulate cu alte tipuri de burse (un student poate beneficia de 2
burse doar dacă una dintre ele este socială).

Studenții trebuie să depună cerere pentru a beneficia de oricare dintre tipurile de burse, în caz contrar nu pot figura pe lista de burse, indiferent de situația lor școlară sau socială.
Pentru bursele de performanță, bursele sociale și bursele speciale se întocmește câte o singură listă, cu toți studenții solicitanți la nivel de facultate, iar pentru bursele de merit, listele se întocmesc pe specializări în funcție de media de admitere (această regulă se aplică doar pentru studenții de anul I).

Anunțurile pentru depunerea cererilor pentru burse precum şi informaţii privind procesul de selecţie a beneficiarilor sunt afişate pe site-ul FMI şi la avizier.

Cuantumul burselor de performanţă științifică, merit II, merit I și sociale este recalculat anual de către Senatul Universității din București, iar numărul burselor alocate pentru fiecare an și specializare este stabilit de Comisia de burse a FMI.

Tipuri de burse:

- burse de performanță ştiinţifică;
- burse de merit II;
- burse de merit I;
- burse sociale;
- burse speciale din alocaţii bugetare.

Burse adresate studențiilor din anul I:

- Bursele de merit I

  - Cuantum: 735 lei
  - Criterii: media de admitere minim 8
  - Stabilirea listelor cu beneficiari: se acordă unui număr de
    studenți decis de Comisia de burse a FMI, luați în ordinea
    descrescătoare a mediei de admitere.

- Burse sociale
  - Cuantum: 630 lei
  - Criterii:
    - Familia studentului nu a realizat în cele 3 luni consecutive anterioare începerii anului universitar un venit lunar mediu net pe membru de familie mai mare decat salariul de bază minim net pe economie.
    - Studentul este orfan de unul sau de ambii părinți și nu realizează venituri peste plafonul pentru acordarea bursei sociale.
    - Studentul suferind de o boală gravă (lista acestora se găsește pe site-ul UB).
  - Stabilirea listelor cu beneficiari: bursa se acordă studențiilor care se încadrează în condițiile stabilite de Metodologia UB și în limita fondului de burse sociale.
