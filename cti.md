---
layout: page.html
title: Calculatoare și Tehnologia Informației
---

# CTI

Domeniul de licență la secția CTI durează 4 ani, față de cei 3 ani de la Informatică și sectile de la Matematică, cu excepția Matematicii-Informaticii. Primul semestru reia notiunile elementare de informatica si fizica care pun bazele unei cariere ingineresti. Printre noutatile acestui semestru se regasesc materii precum algebra liniara , analiza matematica si proiectare logica unde se studiaza notiuni introductive pentru cursul de Electronica Digitala din anul 2 .

Iata cum a aratat o saptamana tipica la sectia CTI, in al doilea semestru, pentru un boboc indeajuns de norocos sa prinda un orar decent.

Sa incepem saptamana intr-un mod lejer: un curs de AutoCAD, în care ești învățat să creezi modele digitale după bunul plac, și un seminar de Tehnici de programare, acesta din urmă fiind o dată la două săptămâni.

Cea mai obositoare zi a săptămânii, marți, se desfășoară în felul următor: 2 ore de curs de Calcul Numeric, unde rabdarea doamnei profesoare ușurează înțelegerea materiei, 4 ore de matematică și, în final, 2 ore de programare. Pauzele de 10 minute dintre ore permit fie deplasarea dintr-o sala într-alta, fie fuga până la magazinele alimentare, plasate convenabil. Partea bună este că, spre deosebire de liceu, o zi cu un număr așa crescut de ore este o raritate.

Ziua de miercuri este unică față de celelalte deoarece aceasta cuprinde esența studenției la CTI. Aceasta este măreața zi în care ne deplasăm la Măgurele, unde se află Facultatea de Fizică. Traseul până în acest loc minunat durează în medie 45 de min și arată astfel: mergi până Eroilor, în stația de autobuz POD Eroilor situată pe strada Știrbei Vodă, pe aceeași parte cu Spitalul Universitar. De aici iei autobuzul 781 până la stația Atomiștilor 94, Măgurele. Deoarece toate orele de fizică se țin în această zi, orarul cuprinde atât cursuri cât și laboratoare. Acestea din urmă prezintă experimente practice, unele dintre acestea fiind chiar parte din nota finală.

În zilele de joi și vineri, deja toți se gândesc la weekend. Acesta este un subiect bun care să îți ocupe mintea în timpul cursurilor de programare și matematici speciale, dar nu destul de bun încât să îți distragă atenția de la energia incredibilă a domnilor profesori. Ultima zi constă doar dintr- un curs și un laborator, aflate la ore distanță. Aceasta e concluzia săptămânii, care se repeata de 14 ori pe parcursul semestrului și dintr-un motiv sau altul pare să treacă din ce în ce mai repede odată cu apropierea sesiunii de examene. Față de liceu, programul este mult mai lejer având în vedere numărul de ore, iar lucrul esențial pentru succes la examene este prezența cât mai mare la ore, deoarece chiar și la materiile care îți pun probleme, îți va fi mult mai ușor să înveți dacă ai măcar o idee cât de mică despre subiect. Resursele pentru învățat sunt multe, profesorii sunt dispuși să te ajute și colegii cu atât mai mult.
