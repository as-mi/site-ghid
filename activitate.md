---
layout: page.html
title: Activitate didactică și credite
---

# Activitate didactică și credite

## Generalități

Diversele informații referitoare la procesul educațional vor fi publicate pe [site-ul facultății](https://fmi.unibuc.ro/), unde se recomandă accesarea în mod regulat pentru a fi la curent cu toate noutățile.

Fiecare materie are un anumit număr de credite, iar acestea variază în funcție de programul de studii. Pentru descrierea completă a planului de învățământ, consultați [această pagină](https://fmi.unibuc.ro/programe-de-studii/).

Pentru a promova anul I trebuie obținut un număr minim de 30 de credite (50% din numărul total de credite pe anul respectiv).

Numărul de credite al fiecărei materii multiplicat cu nota finală obținută la respectiva materie reprezintă punctajul materiei. Suma acestor punctaje, realizată la sfârșitul anului universitar, este punctajul tău pe anul respectiv, iar în funcție de acesta este făcută reclasificarea pentru a determina studenții de la buget și cei de la taxă. Se iau în calcul doar materiile obligatorii, fără cele facultative și fără modulul pedagogic. Materia „Educație Fizică" din anul 1 se ia în calcul pentru reclasificare, însă nu se ia în calcul dacă se obțin 30 credite cu tot cu creditele acestei materii.

Fiecare semestru are câte 14 săptămâni. În ultimele 2 săptămâni din fiecare semestru are loc, pe lângă cursuri, seminarii și laboratoare, presesiunea - perioada în care se susțin verificările (verificările sunt tot examene; diferă doar prin nume deoarece sunt susținute în presesiune). În primul semestru, după cele 14 săptămâni, are loc sesiunea de iarnă (3 săptămâni) a examenelor, la sfârșitul semestrului doi are loc mai întâi sesiunea de restanțe pentru examenele de pe semestrul I (1 săptămână), urmată de sesiunea de examene pentru semestrul II (3 săptămâni). În septembrie mai aveți șanse pentru a vă promova examenele: Are loc o sesiune examene pentru restanțele de pe semestrul II, urmată de ultima sesiune de examene pentru restanțe și măriri de pe semestrul I, și ultima sesiune de examene pentru restanțe și măriri de pe semestrul II. Astfel, într-un an universitar, aveți cel mult 3 șanse de a promova fiecare examen, dintre care primele două sunt gratuite.

Dacă ați susținut un examen de 2 ori și nu l-ați promovat pentru a treia susținere (care este taxată) trebuie sa depuneți o cerere la secretariat împreună cu chitanța care dovedește că ați achitat această taxă (online, sau la sediul rectoratului de pe Soseaua Panduri).

În cazul în care doriți să vă măriți nota la o materie puteți să susțineți examenul încă o dată în ultima sesiune de examene pentru restanțe și măriri aferentă fiecărui semestru. Pentru aceasta trebuie să fiți integraliști (să nu aveți restanțe) și să depuneți o cerere la secretariatul facultății. Numărul maxim de măriri pe care îl puteți susține este 6, din care primele 3 sunt gratuite, iar celelalte se plătesc.

## Activitatea online

După cum știți, este confirmat faptul că în anul universitar 2020-2021, primul semestru se va desfășura in regim online ceea ce înseamnă că vă veți conecta pe o platformă de videoconferință pentru a va prezenta la ore.

Principalele platforme cu care o sa va intalniti sunt Microsoft Teams, Zoom, WebEx, Google Meet, Discord, fiecare profesor alegandu-si pe ce platforma vrea sa-si sustina ora.

Pentru a afla cum va sustineti orele, va trebui sa intrati pe MoodleUB pe pagina cursului, unde profesorii vor pune inainte de fiecare ora linkurile de conectare. Uneori, unii profesori opteaza sa trimita sefului de grupa linkul, iar el/ea va trebui sa vi-l distribuie voua.

Orele online se vor desfasura folosind urmatoarele tool-uri:

- [MoodleUB](https://moodle.unibuc.ro/) este "sediul central" al activitatii voastre online. Aici, profesorii isi vor urca materialele de curs, temele, vor anunta deadline-uri, datele examenelor si multe altele. Te vei conecta pe Moodle folosind adresa de e-mail institutionala.
  UMS (https://ums.unibuc.ro/) este catalogul online al Universității. Aici iti vei vedea notele finale dupa sesiunile de examinare, marire etc.
- Adresa de e-mail institutională (`@s.unibuc.ro`): În interactiunile tale cu mediul academic vei folosi intotdeauna adresa de e-mail institutionala, de forma `prenume.nume@s.unibuc.ro`. Pentru a obtine acces la adresa ta, va trebui sa te conectezi intai pe UMS folosind datele tale (vei gasi instructiuni pe pagina). Dupa aceea, vei gasi adresa de email in sectiunea "Date student", dupa ce apesi pe butonul "Contact".

## Ce asteptari ar trebui sa am de la orele online?

Cum facultatea reprezinta o trecere la alta etapa a vietii, va trebui sa va asteptati ca profesorii vor avea o atitudine diferita fata de cei din liceu. Astfel, ei se asteapta sa fiti responsabili si sa va interesati in legatura cu ceea ce aveti de facut, deadline-urile voastre, sa fiti activi la ore daca doriti puncte bonus (majoritatea materiilor vor avea o metoda de a obtine puncte) etc.
